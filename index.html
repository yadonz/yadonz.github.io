<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>yadonz's blog</title>
    <link rel="stylesheet" href="stylesheets/index-styles.css">
</head>
<body>

    <header>欢迎来到亚东的blog</header>
    
    <hr>
    
    <p class="intro">这里是亚东的 blog.</p>
    
    <div class="frame">
        <div class="frame-next">
            <div class="top">
                <div class="top-side-index">
                    <a class="top-side-button" href=""></a>
                    <a class="top-side-button" href="">主标题二</a>
                </div>
            </div>
    
            <div class="main">
                <div class="left-side-index">
                    <a class="left-side-button" href="">副标题一</a>
                    <a class="left-side-button" href="">副标题二</a>
                </div>
                <div class="article">
                    <p>
                        豫章故郡，洪都新府。星分翼轸(zhěn)，地接衡庐。襟三江而带五湖，控蛮荆而引瓯(ōu)越。物华天宝，龙光射牛斗之墟;人杰地灵，徐孺下陈蕃(fān)之榻。雄州雾列，俊采星驰。台隍(huáng)枕夷夏之交，宾主尽东南之美。都督阎公之雅望，棨(qǐ )戟(j ǐ)遥临;宇文新州之懿(yì)范，襜(chān)帷(wéi)暂驻。十旬休假，胜友如云；千里逢迎，高朋满座。腾蛟起凤，孟学士之词宗；紫电青霜，王将军之武库。家君作宰，路出名区;童子何知，躬逢胜饯。
                    </p>
                    
                    <p>
                        时维九月，序属三秋。潦(lǎo)水尽而寒潭清，烟光凝而暮山紫。俨(yǎn)骖騑(cān fēi)于上路，访风景于崇阿(ē)；临帝子之长洲，得天人之旧馆。层峦耸翠，上出重霄;飞阁流丹，下临无地。鹤汀(tīng)凫(fú )渚(zhǔ)，穷岛屿之萦(yíng)回；桂殿兰宫，即冈峦之体势。披绣闼(tà)，俯雕甍(méng )，山原旷其盈视，川泽纡(yū)其骇瞩。闾(lǘ)阎(yán) 扑地，钟鸣鼎食之家；舸(gě)舰弥津，青雀黄龙之舳(zhú)。云销雨霁(jì)，彩彻区明。落霞与孤鹜(wù)齐飞，秋水共长天一色。渔舟唱晚，响穷彭蠡(lǐ)之滨；雁阵惊寒，声断衡阳之浦。遥襟俯畅，逸兴遄(chuán)飞。爽籁发而清风生，纤歌凝而白云遏(è)。睢(suī)园绿竹，气凌彭泽之樽(zūn)；邺(yè)水朱华，光照临川之笔。四美具，二难并。穷睇眄(dì miǎn)于中天，极娱游于暇日。天高地迥(jiǒng)，觉宇宙之无穷；兴尽悲来，识盈虚之有数。望长安于日下，目吴会(kuài)于云间。地势极而南溟(míng)深，天柱高而北辰远。关山难越，谁悲失路之人;萍水相逢，尽是他乡之客。怀帝阍(hūn)而不见，奉宣室以何年?
                    </p>

                    <p>
                        嗟乎！时运不齐，命途多舛(chuǎn)。冯唐易老，李广难封。屈贾谊于长沙，非无圣主;窜梁鸿于海曲，岂乏明时?所赖君子见机，达人知命。老当益壮，宁移白首之心;穷且益坚，不坠青云之志。酌贪泉而觉爽，处涸辙(hé zhé)以犹欢。北海虽赊(shē)，扶摇可接；东隅(yú)已逝，桑榆非晚。孟尝高洁，空余报国之情;阮籍猖狂，岂效穷途之哭!勃，三尺微命，一介书生。无路请缨，等终军之弱冠;有怀投笔，慕宗悫(què)之长风。舍簪(zān)笏(hù)于百龄，奉晨昏于万里。非谢家之宝树，接孟氏之芳邻。他日趋庭，叨(tāo)陪鲤对；今兹(苏教版为“晨”)捧袂(mèi)，喜托龙门。杨意不逢，抚凌云而自惜;钟期既(苏教版为“相”)遇，奏流水以何惭?呜呼!胜地不常，盛筵难再;兰亭已矣，梓(zǐ) 泽丘墟。临别赠言，幸承恩于伟饯;登高作赋，是所望于群公。敢竭鄙怀，恭疏短引;一言均赋，四韵俱成。请洒潘江，各倾陆海云尔：
                    </p>

                    <p>
                        <div>滕王高阁临江渚，佩玉鸣鸾罢歌舞。</div>
                        <div>画栋朝飞南浦云，珠帘暮卷西山雨。</div>
                        <div>闲云潭影日悠悠，物换星移几度秋。</div>
                        <div>阁中帝子今何在？槛外长江空自流。</div>
                    </p>
                </div>    
            </div>
        </div>
    </div>
    

</body>
<footer>
    
</footer>
</html>